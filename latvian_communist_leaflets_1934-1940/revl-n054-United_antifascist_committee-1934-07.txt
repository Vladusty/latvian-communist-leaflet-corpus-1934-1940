id: 54
file_name: revl-n054-United_antifascist_committee-1934-07.txt
title: Vienotās pretfašisma cīņas komitejas lapiņa ar brīdinājumu strādniekiem sargāties no politpārvaldes provokatoriem un ar aicinājumu meklēt ceļu uz Latvijas Komunistiskās partijas rindām
author: Vienotās pretfašisma cīņas komiteja
date: 1934-07
print_run: ?
typography_name: Spartaks
source: Latvijas KP CK Partijas vēstures institūts — PSKP CK Marksisma-ļeņinisma institūta filiāle, LKP, LKJS un Sarkanās Palīdzības revolucionārās lapiņas: 1920.–1940. 3. daļa (Latvijas Valsts izdevniecība, 1963), 121–122.

text:
Bez cīņas nav uzvaras! Visu zemju proletārieši, savienojieties!
BRĪDINĀJUMS STRĀDNIECĪBAI!
Biedri! Bijušie s.-d. un neorganizētie strādnieki! 15. maija fašistiskais apvērsums uzstādīja jums nopietnu jautājumu: ka vest izšķirošo cīņu ar reakciju un fašismu? Un jūs nonākiet pie vienīgās atziņas: tikai kopā ar kreiso strādniecību, ar LKP. Vienīgi LKP vesta cīņas līnija ir pareiza, tā ved proletariātu pie viņa varas — proletariāta diktatūras, bet nevis demokrātija, kas iegrūž darbaļaudis fašistu rokās.
Tagad bijušie sociāldemokrātiskie un neorganizētie strādnieki meklē ceļu uz KP rindām. Bet KP darbojas nelegāli — jūs nevariet pārliecināties, vai cilvēki, ar kuriem tiek vestas sarunas, ir tiešām KP vai Vienotas [pretfašisma] cīņas komitejas locekļi.
Biedri! Šo stāvokli izmantojusi politizspiedze. Politpārvaldes aģenti strādā KP un Vienotas [pretfašisma] cīņas komitejas vārdā — viņi pat nodibinājuši savu centrālkomiteju, kura darbojas Pēc Alberta ielas norādījumiem.
Biedri strādnieki! Šo politpārvaldes darbu organizē un vada agrākās «Darba savienības», «Jaunās Dienas» un «Jaunās Dzīves» baumaņi, ločmeļi u. c.
Jau pirms fašistiskā apvērsuma kreisā strādniecība atmaskoja šos provokatorus, bet jaunais režīms dod tiem iespēju jo plaši darboties. Tā daudzi bijušie s.-d. partijas biedri, vienotās frontes meklētāji, nokļuvuši aģentūras rokās.
Strādnieki! Esiet uzmanīgi! Sargieties provokācijas! Neklausiet Baumaņa un Co aicinājumiem — tos diktē Alberta iela! Atmaskojiet šos nodevīgos neģēļus!
Ziņojiet citiem to personu vārdus, kuras darbojas provokatoru uzdevumā. Stājieties vienīgi sakaros ar LKP Vienotas frontes pretfašisma cīņas komiteju!
Lai dzīvo proletāriskā revolūcija! Lai dzīvo Vienotā pretfašisma ciņas komiteja!
Lai dzīvo Padomju Latvija! Lai dzīvo LKP!

Vienotā pretfašisma cīņas komiteja