id: 8
file_name: revl-n008-SP_Riga_committee-1934-01.txt
title: Latvijas Sarkanās Palīdzības Rīgas komitejas lapiņa LKJS CK sekretāra E. Smiltēna piemiņai
author: Latvijas Sarkanās Palīdzības Rīgas komiteja
date: 1934-01
print_run: ?
typography_name: «Sarkanās Palīdzības» spiestuve
source: Latvijas KP CK Partijas vēstures institūts — PSKP CK Marksisma-ļeņinisma institūta filiāle, LKP, LKJS un Sarkanās Palīdzības revolucionārās lapiņas: 1920.–1940. 3. daļa (Latvijas Valsts izdevniecība, 1963), 25.

text:
«BĒGOT NOŠAUTS»
21. janvārī 1933. g. Rīgā, Pārdaugavā, tika no policistiem nošauts strādnieks Smiltēns. «Bēgot nošauts» — tā paskaidroja policija, tā rakstīja avīzes. To pašu mēs lasījām avīzē arī 6. janvārī pagājušā gadā par Fr. Gaili, kuru zvēriski noslepkavoja politpārvaldē. «Bēgot nošauts» arī tika divus mēnešus atpakaļ strādnieku jauneklis Daugavpilī.
Biedri, pēc gada fašisma valdīšanas Vācijā mēs labi zinām, ko nozīmē «bēgot nošauts»; pēc simtiem un tūkstošiem «bēgot nošautiem» strādniekiem Vācijā neviens netic fašistu slepkavām. Visi zin, ka asiņainā terora upuri ir miruši ar lodi krūtīs, bet ne mugurā.
Biedri, pieminēsim Smiltēnu, neaizmirsīsim visus citus neskaitāmos mūsu cīņas varoņus un upurus. Bet, biedri, pieminēsim ne vārdiem, bet ar tālāko neatlaidīgo cīņu. Tādu cīņu, kas Latvijā iznīcinās uz visu mūžu fašistu slepkavas.

Sarkanās Palīdzības Rīgas komiteja